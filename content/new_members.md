---
title: Přijetí nových členů
subtitle: ""
---
Oddíl přijímá jak pokročilé lezce, tak nováčky. Pro nováčky je v oddíle přichystána horoškola, jež má za úkol teoreticky a především prakticky připravit nové lezce na všemožné situace, jež mohou při lezení nastat, např. lezení vícedélkových – nezajištěných cest na skále, sněhu i ledu, pohyb po ledovci, letní i zimní bivakování atd. K účelům tréninku a rozvoje znalostí členů oddílu nám slouží umělá stěna, na níž se rozvíjí pohybové a silové schopnosti a rovněž provádí nácvik metodicky správných postupů řešení různých situacích, jež mohou při horolezectví nastat.

Uchazeči mohou být ženy i muži starší 18 let, fyzicky i psychicky způsobilí pro provozování adrenalinových sportů. Hlavní podmínkou je zájem o horolezectví a chuť naučit se metodiku lezení a jištění na skalách, v horách a ledu, jakož i získat potřebné znalosti ze zdravovědy a problematiky záchrany v horách.

Roční členský příspěvek člena do oddílové pokladny činí 600,- Kč. Všichni rovněž platí poplatek za členství v ČHS.

Ze získaných oddílových finančních prostředků je nakupován horolezecký materiál, který si mohou členové oddílu půjčovat. Do oddílu se nepořizuje materiál rychle podléhající zkáze a jistící materiál na kterém není možné zkontrolovat jeho stav po navrácení.

V případě zájmu o členství v oddíle nás prosím kontaktujte prostřednictvím emailu horizontalbrno(zavináč)gmail(tečka)com.

Horizontal Brno