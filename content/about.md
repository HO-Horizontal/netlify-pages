---
title: Kdo jsme
subtitle: ""
---

## Kdo jsme?

Náš malý horolezecký oddíl působí jako člen ČHS už mnoho let. Výcvik zaměřujeme především na bezpečnost a záchranné techniky. V průběhu výcviku absolvuje každý náš člen horoškolu, která je rozdělená do pěti úrovní, kde každá z nich je ukončená přezkoušením. Každý týden se scházíme a procvičujeme záchranné techniky nebo pracujeme na fyzické kondici. Čas od času také organizujeme oddílové akce, které ne vždy souvisí s lezením, ale vždy je to zábava.


## Horoškola

Horoškola je souhrnem pěti na sebe vzájemně navazujících stupňů pokročilosti, jejichž postupným absolvováním uchazeč rozvíjí své praktické a teoretické znalosti. Každý stupeň pokročilosti je zakončen přezkoušením z probrané látky, jakož i z látky stupňů nižších (praktická ukázka i teorie). V rámci přípravy na tyto zkoušky se uchazeč účastní teoretických a praktických lekcí probíhajících jednou týdně na horolezecké cvičné stěně a jednou měsíčně na víkendové metodické akci oddílu. Součástí těchto lekcí je kromě horolezecké metodiky rovněž i výuka zdravovědy.
